<include file="Public:header" />
<div class="container">
	<include file="Public:navi" />
	<div class="text-meihua">
	<div class="page-header">
	  <h3>梅花易数案例<small>  邵康节先生著名占卜</small></h3>
	  </div>
		<h4>观梅占<small>  （辰年十二月十七日申时）</small></h4>
			<p>辰年十二月十七日申时康节先生偶观梅，见二雀争枝坠地。先生曰:“不动不占，不因事不占。今二雀争枝坠地，怪也。”因占之：辰年五数，十二月十二数，十七日十七数，共三十四数，除四八三十二，得二，属兑，为上卦;加申时九数，总得四十三数，五目除四十，零得三数，为离，作下卦。又上下总四十三数，以六除，六七除四十二，得一零为动爻。是为泽火革初爻咸，互见乾巽。</p>
			<p>断之日：详此卦，明晚当有女子折花，园丁不知而逐之，女子失惊坠地，遂伤其股。右兑金为体，离火，克之，互中巽木，复三起离火。则克体之卦气盛。兑为少女，因知女子被伤;而互中巽木，又逢乾金兑金克之，则巽木被伤。而巽为股，故有伤股之应。幸变为艮土，兑金得生，知女子但被伤，而不至于凶危也。</p>
		<hr>
		<h4>牡丹占<small>  （巳年三月十六日卯时）</small></h4>
		<p>巳年三月十六日卯时，先生与客往司马公家共观牡丹。时值花开甚盛，客曰：“花盛如此，亦有数乎？”先生曰：“莫不有数，且因问而可占矣”。遂占之，以巳年六数，三月三数，十六日十六数，总共的二十五数，除三八二十四数，余数为乾，为上卦。加卯时四数，共得二十九数，又除三八二十四数，零五为巽卦，作下卦，得天风姤。又以总数二十九数，以六除之，四六除二十四，零五爻动，变鼎卦，互见重乾。遂与客说“怪哉，此花明日午时，当为马所践毁。”众客愕然不信，次日午时，果有官贵观牡丹，二马斗陷，群惊花间驰骤，花尽为之贱毁。</p>
		<p>断之曰：巽木为体，乾金克之，互卦又见重乾，克体之卦多矣，卦中无生意，故知牡丹必践毁。所谓马者，乾为马也。午时者，离明之象，是以知之也。</p>
		<hr>
		<h4>少年喜色占<small>  （壬申日午时）</small></h4>
		<p>壬申日午时，有少年从离方来，喜形于色，问有何喜，曰无。逐占之，以少年属艮为上卦，离为下卦，得山火贲。以艮七离三加午时七，总十七数，除十二，余五为动爻，贲之六五爻曰：“贲于丘园，束帛戋戋，吝，终吉。”易辞已吉矣。卦则贲之家人，互见震、坎，离为体，互变俱生之。</p>
		<p>断曰：子于十七日内必有聘币之喜。至期，果然定亲。</p>
</div>
<include file="Public:footer" />